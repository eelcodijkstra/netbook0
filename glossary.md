# Woordenlijst

```{glossary}

Eindapparaat
  Apparaat dat het netwerk gebruikt voor de verbinding met andere eindapparaten. Een eindapparaat heeft geen rol in het netwerk.

Medium
  Middel voor een fysieke verbinding, bijvoorbeeld Ethernetkabel, glasvezelkabel, of WiFi(-radio).

Netwerkapparaat
  Apparaat met een rol in het netwerk, bijvoorbeeld voor het omzetten van signalen (modem), of voor het routeren van IP-pakketten (router).

Switch
  Verbindt meerdere Ethernet-kabelsegmenten en stuurt Ethernet-frames door naar het segment van de bestemming.

Modem
  Modulator/demodulator: past het (data)signaal aan aan het betreffende medium.

Host
  Een computer die verbonden is in het (internet)netwerk, en die als bron of bestemming van netwerkverkeer kan dienen. (Opmerking: een eindapparaat is altijd een "host"; netwerkapparaten met bijvoorbeeld een web-interface, zoals een thuisrouter, zijn dat ook.) Een host heeft een adres in het netwerk.

Frame
  Naam voor een Ethernet- of WiFi-"pakket".

MAC-adres
  Het wereldwijd-unieke hardware-adres van een netwerkinterface. Zowel Ethernet als WiFi gebruiken dezelfde soort 48-bits MAC-adressen. Dit adres is door de leverancier aan het interfacce toegewezen, en verandert dus niet. (Ook Bluetooth gebruikt dergelijke MAC-adressen.)

Client-server interactie
  EÃ©n van de soorten interacties in netwerken: de client(computer) stuurt een verzoek (request) naar de server, waarna de server een antwoord (response) terugstuurt. Een voorbeeld hiervan is de interactie in het HTTP-protocol tussen de browser (als client) en de webserver (als server). Andere protocollen die het client-server model gebruiken zijn *FTP* (file transfer) en *SMTP* en *IMAP* (voor e-mail). De client en de server zijn *rollen* in deze interacties.  Eenzelfde computer kan in meerdere interacties betrokken zijn, als client en als server.

Client
  Een rol in een client-server interactie (zie daar).

Server
  Een rol in een client-server interactie (zie daar).

```
