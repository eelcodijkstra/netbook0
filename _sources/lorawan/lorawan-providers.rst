LoRaWan providers
-----------------

.. figure:: images/gateways-map.png
    :width: 500px
    :align: center

    Kaart van TTN-gateways in Nederland en omstreken

Er zijn in Nederland meerdere aanbieders van een LoRaWan netwerk,
onder andere KPN en TTN (TheThingsNetwork).

TTN is een bijzondere organisatie:
iedereen met een eigen LoRaWan gateway kan bijdragen aan dit netwerk,
en daarmee de dekking van het netwerk vergroten.
Het redelijke gebruik (“fair use”) van het TTN netwerk door eigen IoT-apparaten is gratis.
Er zijn in Nederland veel regionale TTN-communities,
waar gebruikers en gateway-eigenaren elkaar kunnen ontmoeten en samen kunnen werken aan IoT-toepassingen.
Er zijn veel bedrijven, instellingen en particulieren die zelf een TTN-LoRaWan gateway installeren.

Als je als school een TTN-LoRaWan-gateway met een goede buitenantenne installeert,
help je het TTN-netwerk landelijk dekkend te maken.
