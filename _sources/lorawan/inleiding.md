# LoRa en LoRaWan

In dit hoofdstuk behandelen we de LoRa radio en het IoT Wide-area network LoRaWan,
als voorbeeld van een long range IoT-radio.
De eigenschappen van LoRaWan zijn vergelijkbaar met die van SigFox of NB-IoT.
De LoRaWan-netwerken van KPN of TheThingsNetwork (TTN) hebben vrijwel landelijke dekking;
het netwerk van TTN is zelfs internationaal.

Een LoRaWan device (IoT-apparaat, IoT-knoop) heeft een LoRa-radio en een LoRaWan protocol-stack.
Via een LoRaWan gateway maakt het device verbinding met het LoRaWan-netwerk.
De LoRaWan-server verbindt het LoRaWan-netwerk aan het internet.

In de opdrachten ga je zelf met LoRaWan IoT-devices en -toepassingen aan de slag.
Deze verbind je met NodeRed:
je kunt dan op dezelfde manier als je eerder gezien hebt slimme IoT-toepassingen maken,
door IoT-devices te combineren met diensten en apps voor het user interface.
