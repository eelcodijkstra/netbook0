Stapelen van protocollen
------------------------

.. figure:: Alice-Bob-morse-2.png
  :width: 400px
  :align: center

  Stapelen van protocollen

In de praktijk heb je vaak te maken met een stapeling (stacking) van protocollen:
een protocol wordt dan gebruikt als basis voor een hoger-niveau communicatie.

Ook in het dagelijks leven kom je deze situatie vaak tegen, bijvoorbeeld:

* je gebruikt het protocol van de telefoon om een spraakverbinding te maken.
  Een telefoonverbinding brengt geluid over, vooral menselijke spraak,
  waarbij de taal niet uitmaakt.
* je gebruikt het protocol van de nederlandse taal voor het gesprek met je gesprekspartner.
* voor een goede kennis of voor een collega gebruik je allerlei familie-woorden of vaktermen die in
  het normale nederlands niet gebruikt worden.

In dit geval heb je al een "stack" van tenminste 3 protocollen.

In een bepaalde laag van deze stack hoef je alleen rekening te houden
met de direct onderliggende laag.
Dit betekent dat de lagen daaronder kunnen veranderen zonder dat je daarvoor iets hoeft aan te passen.
In het morse-voorbeeld: de morse-telegrafisten kunnen het bericht als letterreeks ook telefonisch doorgeven,
als die technologie beschikbaar is.
