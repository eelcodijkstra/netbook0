*********
Voorwoord
*********

Welkom bij het materiaal voor het thema: Netwerken/Internet of Things,
met als motto: *Het Internet of Things, dat maak je zelf*.
Je kunt al veel commerciÃ«le IoT-producten kopen -
maar het is veel leuker en leerzamer om deze zelf te maken.
Dat is wat ingewikkelder dan het maken van een website in HTML,
maar met dit materiaal zet je de eerste stappen hiervoor.
Alle elementen voor een IoT-toepassing liggen binnen je bereik:
je hebt er voornamelijk tijd, aandacht en enig doorzettingsvermogen voor nodig.

.. figure:: h1/IoT-knoop-WiFi-3.png
  :width: 300px
  :align: right

  Zelfbouw WiFi IoT-knoop

Hiermee maak je ook kennis met de principes van het internet
en van netwerken in het algemeen.

Het Internet of Things omvat veel verschillende onderwerpen:
van sensoren en actuatoren tot webdiensten op het gebied van Data Science en Artificial Intelligence.
Dit materiaal gaat vooral in op het gedeelte van de "dingen" tot aan het waarnemen (monitoren) en besturen daarvan via het internet:
van de "edge" van het Internet of Things (dichtbij de "dingen) tot de eerste verbindingen met de "cloud"
De verbinding met Data Science en Artificial Intelligence-diensten in de "cloud" komt nauwelijks aan bod.
Bovendien beperken we ons tot eenvoudige sensoren en actuatoren, zoals schakelaars, temperatuursensoren, en LEDs.

Voor het maken van een IoT-toepassing heb je kennis nodig van allerlei verschillende onderwerpen,
bijvoorbeeld van physical computing, websites, databases en netwerken.
Het is dan handig om met anderen samen te werken die jouw kennis kunnen aanvullen.

Mogelijk heb je niet alle basiskennis op het gebied van communicatie en netwerken nog paraat:
daarvoor kun je terecht bij het materiaal van Com-0.
Vrijwel alle hardware en software die we voor IoT-0 gebruiken is Open Source:
aan de hand van IoT-1 kun je de beschrijving van deze hardware en software vinden.
Daar vind je ook de aanwijzingen voor het bouwen en programmeren van deze onderdelen.
